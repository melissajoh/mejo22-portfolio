03 Design principles
=======================

Analys av tre personsidor samt min egen portfolio-sida och eventuella designprinciper som används.

Urval
-----------------------

När jag valde ut vilka sidor jag skulle analysera började jag med att välja kategori av personsidor, vilket föll sig naturligt för mig att bli konstnärliga portfolios. Jag gjorde sedan ett par sökningar på "konstnär portfolio" och "artist portfolio" via *google*. Där valde jag ut tre portfolios som jag kände hade innehåll att analysera och på olika sätt stack ut från mängden. De utvalda portfoliorna var alla för mig okända innan analysen. Dessa blev; **arkadia.se**, **sofiascreativespace.com** och **alicelomiry.com**.

Metod
-----------------------

Som bakgrund till de designprinciper jag tittade efter i analysen använde jag främst youtube-klippet "Art Principles" ur spellistan *Design - principer och element* (1) och där ur modellen CUBE VAMP (Contrast, Unity, Balance, Emphasis, Variety, Movement, Pattern). Jag använde mig också av klippet "The elements of art" (2) vilket tog upp design elementen line, shape, form, space, value, color, texture, type. Som komplement till dessa två klipp använde jag övergripligt även "Design elements and principles" från canva.com (3) och kursboken "The principles of beautiful webdesign" (4).

Resultat
-----------------------

**Arkadia.se**

https://www.arkadia.se

Webbplatsen finns till för att marknadsföra personen Arkadias scenkonst vilken verkar bestå av magi. Målet med sidan är att nå ut till kunder som kan tänkas boka olika föreställningar som personen erbjuder.

Designen känns genomarbetad och professionell, man har tänkt på detaljer så som animation när muspekaren hålls över knappar och bilder. Bilder används för att tydligt visa vad webbplatsen handlar om. 

Jag anser att designen gynnar målet med webbplatsen då den just känns professionell och genomarbetad, vilket jag tänker skapar tillit hos eventuella kunder. 

De designprinciper jag främst identifierar här är kontrast mellan framförallt den vita bakgrunden och de mörka bilderna, rörelse genom bildspelet på förstasidan och animation över knappar och bildlänkar, samt unity i att bilerna är mörka, samma färgtema eller innehåller samma person och genom typsnittet för rubriker som återanvänds. Webbplatsen känns också balanserad. Designelement som används är till exmpel transparens i vissa bildramar och bakgrunder till rubriker som ligger över bilder, färg där en röd nyans återkommer i bilder och viss text, samt *"shape"* där en rektangulär form återkommer på sidan. 

Jag anser att designprinciperna är återkommande på både framsida och undersidor.


&nbsp;


**Sofiascreativespace.com**

https://sofiascreativespace.com/


Målet med webbplatsen är för personen att marknadsföra sig som konstnär och pedagog, samt locka kunder till dennes kurser, workshops och sälja konstverk.

Designen är ljus med ett färginslag av rosa, symmetrisk, innehåller bilder som visar att det handlar om konstskapande. Desigen är ett försök till att kännas professionell men där någonting gör att det inte når hela vägen i mitt tycke.

Designen gynnar målet till viss del, exempelvis genom bilderna som visar vad webbplatsen handlar om. Men det finns element som jag anser får webbplatsen att kännas lite ofärdig, till exempel en tvådelad ruta där den ena delen är tom och ser ofärdig ut -- vilken är det första man ser när man bläddrar ner.

Den designprincip jag främst ser är balans genom symmetri, där rubriker, text, knappar och bilder är centrerade. Designelement som används är till exempel linjer, färg i form av en rosa som återanvänds på sidan och till viss del *"shape"* i en del rundade kanter och former.

Användandet av designprinciper anser jag vara ganska lika på framsida och undersidor.

&nbsp;

**Alicelomiry.com**

http://www.alicelomiry.com/


Syftet med webbplatsen är för personen att markandsföra sig som 3D-konstnär.

Designen känns även här genomarbetad och professionell, men det som framförallt kännetecknar den är att den har en retro-vibe och att allting ligger på en sida och man bläddrar sig neråt.

Jag tycker att denna webbplats sticker ut genom sin design och förstärker känslan av de 3D-arbeten som personen vill visa upp. Att webbplatsen känns genomarbetad förstärker förtoendet för konstnärens arbeten.

Jag noterar designprinciper som kontrast genom olika kontrasterande färger -- som den blå och den rosaröda, balans i hur innehållet är placerat, samt rörelse i till exempel bildspel, olika element som rör sig när muspekaren förs över och hur man leds att fortsätta bläddra nedåt på sidan. Designelementet jag främst tänker på är hur det skapas djup på sidan med hjälp av skuggor.

Denna webbplats består egentligen av en sida som man bläddrar ner på, men där olika delar kan ses som undersidor. Jag anser designprinciperna vara återkommande på dessa.

&nbsp;


Analys
-----------------------

En gemensam designprincip för dessa tre webbplatser var balans. Jag såg också en del användande av kontrast och "unity" genom färganvändning, former och grupperingar, samt rörelse i vad som sker när muspekaren hålls över olika element eller att man lockas bläddra ner på sidan.

Gemensamt för de två webbplatser som jag kände var genomarbetade och professionella var att de tänkt på detaljer på en annan nivå än vad jag kände var fallet för webbplats nummer två. Till exempel skapandet av djup genom skuggor i sista webbplatsen och olika animationer när muspekaren förs över exempelvis knappar och bilder i både webbplats ett och tre.

Andra saker jag noterade var färgteman med ganska sparsamt användande av färger. Två av webbplatserna använde sig av en färg utöver den annars vita eller ljusgrå sidan med svart text.


Analys av min egen personsida
-----------------------
http://www.student.bth.se/~mejo22/dbwebb-kurser/design/me/portfolio/

Designen överlag tycker jag känns aningen tråkig och tom.

Jag tycker inte riktigt att designen gynnar målet av en portfolio-sida, som jag tänker i någon mån är att marknadsföra sig själv.

Designprinciper jag kan se på webbplatsen är "unity" i det monokroma färgtemat och kontrast i vilka färger som används i närhet av varandra. Jag skulle också säga att det finns balans, då innehållet är centrerat på sidan och header samt footer är balanserade med element åt höger och vänster. Designelement som används är linjer och transparens.

Designprincipen om "unity" i färgtemat bryts på undersidorna "Analysis" och "Technologies" som inte alls matchar.

Utifrån vad jag funnit i analysen tänker jag mig förbättringar som exempelvis att skapa lite djup genom skuggor, rörelse genom till exempel animationer när muspekaren går över element, bättre "unity" i bilderna som används tillsammans med färgtemat. Överlag försöka göra webbplatsen mer intressant och få den att inte kännas så tom.

Från "Design elements & principles" valde jag tre principer att implementera på min sida. Dessa är "djup", "textur" och "rörelse". Djup skapade jag framför allt med hjälp av skuggor som jag lade till under headern och över footern, samt runt bilder och textblock. Textur lade jag till i headern i form av en transparent och ganska subtil bakgrundsbild av ett papper, vilket kändes relevant på grund av att min portfolios galleri innehåller bilder från konstverk jag har målat, ritat och skapat. Rörelse skapade jag genom effekter när muspekaren hålls över länkar i header och footer, samt bildlänkar på sidorna "Analysis" och "Technologies". Även med hjälp av linjer.

Utöver detta försökte jag skapa mer "unity" på webbplatsen baserat på vad jag fann i analysen och ändrade därför färgerna på de sidor där jag kände att de inte passade in i färgtemat, alltså "Analysis" och "Technologies" -- där alla bakgrundsfärger för texterna ovanpå bilderna nu är samma mörka färg från färgtemat och det hela känns mer enhetligt.


Referenser
-----------------------

1. *Art Principles*. https://www.youtube.com/watch?v=eapeL2fwdc8&list=PLKtP9l5q3ce-oz7aoBkk-oEn4xzGbtqxU&index=4 [2022-12-08]
2. *The elements of art*. https://www.youtube.com/watch?v=uVrh3frrC38&list=PLKtP9l5q3ce-oz7aoBkk-oEn4xzGbtqxU&index=2 [2022-12-08]
3. Design elements & principles. https://www.canva.com/learn/design-elements-principles/ [2022-12-08]
4. Jason Beaird. 2014. *The principles of beautiful webdesign*. 3. uppl. SITEPOINT.


&nbsp;

Övrigt
-----------------------

Analys gjord av Melissa Johansson.